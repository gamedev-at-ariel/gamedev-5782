<div dir='rtl' lang='he'>

*זוהי תבנית לקובץ רידמי עבור המשחק שלכם*

# כותרת ראשית: שם המשחק

**tagline: משפט שיווקי קצר וקליט המתאר את המשחק**

## מהות המשחק

תארו את הרעיון המרכזי של המשחק שלכם
(concept) 
בשלושה-ארבעה משפטים.

לאיזה פלטפורמה מיועד המשחק שלכם (כגון: מחשב רגיל / טלפון נייד / אינטרנט)?

שימו כאן ציור-מסך המתאר את המשחק כפי שאתם רואים אותו בדמיון שלכם.

---


## רכיבים רשמיים

ענו על השאלות הבאות לגבי הרכיבים הרשמיים של המשחק
(החליפו את הטקסט של השאלות בתשובות שלכם).

המחישו את התשובות שלכם בעזרת ציורי-מסך.

### 1. שחקנים

* לאילו שחקנים מיועד המשחק שלכם (איזה גילים / רמת כישרון / רמת ניסיון / תחומי עניין)?
* לכמה שחקנים מיועד המשחק?
* מה יהיו דפוסי האינטראקציה בין השחקנים (שיתופי / תחרותי)?

### 2. יעדים

* מה הם היעדים שהשחקן צריך להשיג כדי לנצח במשחק?
* איך המשחק יודיע לשחקן את היעדים שלו? 
* האם השחקן יוכל לבחור יעדים אחרים?

### 3. תהליכים

תארו בפירוט את:

* תהליך ההתחלה של המשחק - שלושים השניות הראשונות (זה הזמן ששחקן ממוצע, שייתקל במשחק שלכם באינטרנט, ישחק בו לפני שיחליט אם להמשיך או לא. מה תעשו כדי לגרום לו להישאר?);
*	תהליך הליבה של המשחק – רצף-הפעולות שהשחקן מבצע שוב ושוב על-מנת להתקדם במשחק.
*	תהליך הסיום של המשחק – הפעולות שהשחקן מבצע כדי לנצח / לסיים את המשחק.
לגבי כל תהליך, תארו באיזה פקדים השחקן ישתמש (עכבר / מקלדת / מגע), ומה יקרה במשחק כתוצאה מכך.

איך השחקן ילמד על התהליכים? 

לגבי כל תהליך, ענו על השאלות: "מי עושה מה, איפה, מתי, ואיך?".

לגבי כל תהליך, תארו באיזה פקדים השחקן ישתמש (עכבר / מקלדת / מגע), ומה יקרה במשחק כתוצאה מכך.

### 4. חוקים

* איזה חוקים יגבילו את פעולות השחקן במשחק?
* לפי איזה חוקים ייקבעו תוצאות של פעולות במשחק?
* איך השחקן ילמד את חוקי המשחק?


### 5. משאבים

* מה יהיו המשאבים במשחק?
* איך המשאבים הללו יועילו לשחקן?
* איך השחקן יוכל להשיג משאבים?
* איך עיצוב המשחק יגרום לכך שהמשאבים יהיו נדירים (שלא יהיה קל מדי להשיג אותם)?
* איך המשחק יודיע לשחקן מה הם המשאבים במשחק, וכמה משאבים יש לו בכל רגע?

### 6. עימותים

מה יהיו העימותים המרכזיים במשחק:

* בין השחקן למערכת (מכשולים),
* בין השחקן לשחקנים אחרים (יריבים),
* בין השחקן לעצמו (דילמות)? 


### 7. גבולות

מה יהיו הגבולות של עולם המשחק? האם העולם יהיה - 
* סגור או פתוח?
*  עגול או שטוח? 

 איך המשחק יראה לשחקן את הגבולות? 
 
 הסבירו איך המפה שלכם מקיימת את עקרונות התיכנון: משמעות, ניידות, התמצאות, עניין, והכוונה.


### 8. תוצאות

* כמה תוצאות אפשריות יהיו למשחק, ומה הן יהיו? 
* עד כמה התוצאה תלויה במזל לעומת כישרון? 
* האם המשחק יהיה "סכום אפס", שיתופי, או מורכב?

---

## רכיבים דרמטיים

ענו על השאלות הבאות לגבי הרכיבים הדרמטיים של המשחק
(החליפו את הטקסט של השאלות בתשובות שלכם).

המחישו את התשובות שלכם בעזרת ציורי-מסך.


### 1. אתגר

* אילו כישורים יידרשו כדי לשחק במשחק שלכם? 
* נניח שתרצו לאפשר לשחקן לבחור ידנית, בתחילת המשחק, בין שלוש רמות קושי שונות. מה בדיוק ישתנה במשחק שלכם בין רמה לרמה? (איזה עצמים ישתנו, איזה מאפיינים ישתנו וכו')?
* נניח שתרצו לשנות את רמת הקושי באופן דינמי לפי התקדמות השחקן. איך המשחק שלכם יזהה את רמת המיומנות של השחקן ויתאים את רמת הקושי בהתאם? 

### 2.	זרימה

*	איך תמקדו את תשומת-הלב של השחקן במשחק ותמנעו הסחות-דעת?
*	איך תתנו לשחקן תחושה שהוא שולט במשחק ושהפעולות שלו משפיעות?
*	איך תתנו לשחקן משוב על הצלחה או כישלון?

### 3.	שעשוע
*	איך המשחק יאפשר לשחקן לעשות דברים נחמדים שאינם קשורים ישירות למטרת המשחק? 
*	לאיזה סוגי שחקנים (מבין הסוגים שלמדנו בשיעור, או סוגים אחרים) המשחק אמור להתאים?
*	מה אתם יכולים לעשות כדי שהמשחק יתאים לסוגי-שחקנים נוספים?

### 4.	רגשות
*	אילו רגשות אתם מצפים שהשחקן ירגיש תוך כדי המשחק?
*	איך עיצוב המשחק שלכם יתרום ליצירת רגשות אלה?

### 5.	סיפור-רקע
*	מהו הרקע העלילתי של המשחק – מה קרה לפני שהמשחק התחיל?
*	איך תעבירו לשחקן את סיפור-הרקע הזה?

### 6.	דמויות
*	דמויות מרכזיות -  מי יהיה ה"גיבור" ומי ה"מתנגד" העיקרי? 
*	דמויות משניות – מי הן יהיו, ומה כל אחת תוסיף לחוויית השחקן? 
*	איך הדמויות ישתנו במהלך המשחק? 
*	האם הדמויות יתנהגו באופן המזכיר "רצון חופשי"?

### 7.	עלילה
*	איך תיראה הקשת הדרמטית של המשחק שלכם? (שרטטו גרף).
*	מה תהיה העלילה, ואיך היא תשתנה בהתאם לקשת הדרמטית?
*	איך התנהגות השחקן תשפיע על התפתחות העלילה? 

### 8.	בניית עולם
*	מה יהיו חוקי הטבע, הגיאוגרפיה, ההסטוריה, הכלכלה, החברה והפוליטיקה בעולם שלכם?
*	איך השחקן ילמד להכיר את העולם הזה?


---


## סקר שוק

לפני שמתחילים לעבוד על משחק (או כל מוצר אחר), חשוב לוודא שלא עשו את זה קודם. לא נעים לעבוד סמסטר שלם (או שנה שלמה) על משחק ואז לגלות שכבר יש משחק כזה. 

חפשו בגוגל, בחנות play, בפייסבוק, ובכל מקום אחר שיש לכם גישה אליו, משחקים דומים לרעיון שלכם. ציינו באיזה ביטויי-חיפוש השתמשתם.

זהו את שלושת המשחקים הדומים ביותר. לגבי כל אחד מהם:

* שימו קישור וצילום-מסך להמחשה.
* הסבירו מה תעשו כדי שהמשחק שלכם יהיה שונה/מקורי/מיוחד/טוב יותר מהמתחרים?  מדוע שחקנים יעדיפו דווקא את המשחק שלכם?

מבין הרכיבים הרשמיים והדרמטיים, 
איזה רכיב (או רכיבים) ידגיש ביותר את הייחוד והמקוריות של המשחק שלכם, לעומת משחקים דומים הקיימים בשוק?


</div>